---
title: Naslaginformatie voor ingebouwde rapporten | Microsoft Docs
description: In dit onderwerp vindt u een lijst met ingebouwde rapporten en de manier waarop deze worden gebruikt.
keywords: 
author: rkarlin
ms.author: rkarlin
manager: mbaldwin
ms.date: 10/15/2016
ms.topic: article
ms.prod: 
ms.service: cloud-app-security
ms.technology: 
ms.assetid: 588b3639-f748-45a6-bc4b-a6ee47c1865e
ms.reviewer: reutam
ms.suite: ems
translationtype: Human Translation
ms.sourcegitcommit: ed4ea71b24767d3602d40894d1cbac7447bcd8a2
ms.openlocfilehash: 520017dab0301fe2a64c7b82d5e14c71efb2522f


---

# <a name="builtin-report-reference"></a>Naslaginformatie ingebouwde rapporten
Het is raadzaam om ingebouwde rapporten als uitgangspunt te nemen wanneer u aangepaste rapporten maakt, vergelijkbaar met een sjabloon waarop u uw aangepaste rapporten baseert. De volgende tabel bevat een lijst met ingebouwde rapporten en de typen gebeurtenissen die u ermee kunt bewaken.  
  
## <a name="builtin-report-list"></a>Lijst met ingebouwde rapporten  
  
|Rapporttype|Naam van ingebouwd rapport|Beschrijving|  
|-----------------|---------------------------|-----------------|  
|Beveiliging|Activiteit per locatie|Dit rapport geeft de landen weer waar activiteit in de cloud-apps vandaan komt, met verschillende parameters voor het volume van de activiteit vanuit elk land, zoals het aantal gebeurtenissen, aantal gebruikers, enz. Gebruik dit rapport voor een overzicht van de geografische verdeling van uw gebruikers.|  
|Beveiliging|Activiteitbron per gebruiker|Gebruikers die vanaf verschillende locaties of met behulp van een uitzonderlijk groot aantal IP-adressen activiteiten in de cloudomgeving hebben uitgevoerd. Deze gebruikers kunnen op reis zijn, maar het is ook mogelijk dat hun referenties worden misbruikt.|  
|Beveiliging|Browsergebruik|Aanvallen vanuit de browser zijn een van de meest voorkomende aanvalsvectoren. Leveranciers investeren enorm veel middelen in het beveiligen van browsersoftware en creëren een effectief updatemechanisme om updates naar eindpunten te verspreiden. Door een afgeschafte browser te gebruiken lang nadat deze moet worden bijgewerkt, wordt het een makkelijk doelwit voor bedreigingen die beschikbare aanvalspakketten gebruiken. Dit rapport geeft een lijst met browsers die in de afgelopen 30 dagen zijn gebruikt door gebruikers die toegang tot uw cloudservices verkregen.|  
|Beveiliging|IP-adressen|Dit rapport geeft een lijst met IP-adressen die door apparaten zijn gebruikt om activiteiten uit te voeren in uw cloudomgeving die door Cloud App Security wordt beveiligd. Het rapport is gebaseerd op auditlogboeken die door Cloud App Security zijn verzameld. IP-adressen zijn meestal gekoppeld aan een geografische locatie en een bronorganisatie. Gebruik dit rapport om verdachte IP-adressen te identificeren die verbinding maken met uw beveiligde services. U kunt de auditlogboeken voor elk IP-adres weergeven door erop te klikken.|  
|Beveiliging|IP-adressen - bevoegde accounts|Dit rapport geeft een lijst met IP-adressen die zijn gebruikt door apparaten om administratieve activiteiten uit te voeren in uw cloudomgeving die door Cloud App Security wordt beveiligd. Het rapport is gebaseerd op auditlogboeken die door Cloud App Security zijn verzameld. IP-adressen zijn meestal gekoppeld aan een geografische locatie en een bronorganisatie. Gebruik dit rapport om verdachte IP-adressen te identificeren die verbinding maken met uw beveiligde services. U kunt de auditlogboeken voor elk IP-adres weergeven door erop te klikken.|  
|Beveiliging|Gebruik van besturingssystemen|Beveiligingsfouten in een besturingssysteem veroorzaken meestal zeer gevaarlijke beveiligingslekken. Leveranciers investeren enorm veel middelen in het beveiligen van besturingssystemen en creëren een effectief updatemechanisme om updates naar eindpunten te verspreiden. Afgeschafte besturingssystemen die niet meer worden ondersteund worden echter niet meegenomen in deze updatemechanismen en worden een makkelijk doelwit voor bedreigingen die beschikbare aanvalspakketten gebruiken. Dit rapport geeft een lijst met besturingssystemen die in de afgelopen 30 dagen zijn gebruikt door gebruikers die toegang tot uw cloudservices verkregen.|  
|Beveiliging|Alleen externe gebruikers|De volgende gebruikers hebben nooit een IP-adres gedeeld met een andere werknemer van het bedrijf. Dit is kenmerkend voor externe teams of werknemers, ingehuurde aannemers en externe ondersteuningsservices. Het kan echter ook een aanwijzing zijn voor een achterdeurgebruiker, die door een aanvaller is achtergelaten.|  
|Gebruikersbeheer|Overzicht van cloud-apps|Dit rapport geeft een lijst van uw cloud-apps en verschillende parameters voor het volume van de activiteit in elke app, zoals het aantal bestanden, gebruikers, enzovoort. Gebruik dit rapport voor een overzicht van de verschillende apps en in hoeverre uw gebruikers ze gebruiken.|  
|Gebruikersbeheer|Inactieve accounts|Inactieve accounts zijn accounts met toegang tot uw cloud-exemplaar, maar die in de afgelopen 60 dagen geen gebeurtenissen hebben uitgevoerd. Dit kan erop wijzen dat deze accounts niet meer actief zijn en moeten worden geblokkeerd om toekomstige toegang door een bedreiging of een voormalig werknemer te voorkomen. Met deze best practice verbetert u niet alleen uw beveiligingspostuur, maar verlaagt u ook uw bedrijfskosten.|  
|Gebruikersbeheer|Gebruikers met bevoegdheden|Dit rapport geeft een lijst met de gebruikers met verhoogde bevoegdheden in zakelijke services, zoals beheerders. Bedreigingen gebruiken dit soort bevoegde accounts graag als aanvalsvector, omdat ze mogelijk aanzienlijke toegang kunnen krijgen tot zakelijke gegevens en de netwerkconfiguratie. Als er bevoegde accounts zijn die in de afgelopen maand niet zijn gebruikt, kan dat wijzen op een gebrek aan bewustzijn over IT-beveiliging binnen ondernemingen, wat mogelijk de deur opent voor een golf van schendingen van gegevens. U kunt het gebruik van verhoogde gebruikersbevoegdheden verder onderzoeken via het auditlogboek en overwegen bevoegdheden in te trekken als ze niet nodig zijn.|  
|Gebruikersbeheer|Accounts met speciale bevoegdheden|Salesforce heeft verschillende typen bevoegde accounts, waaronder Alle gegevens aanpassen, Alle gegevens weergeven en Alle gebruikers beheren. Bedreigingen gebruiken dit soort bevoegde accounts graag als aanvalsvector, omdat ze mogelijk aanzienlijke toegang kunnen krijgen tot zakelijke gegevens en configuraties.|  
|Gebruikersbeheer|Aanmelding van gebruiker|Dit rapport vermeldt het aantal aanmeldpogingen, het aantal geslaagde aanmeldingen en het percentage mislukte aanmeldpogingen van elke gebruiker in elke service. Een hoog percentage mislukte aanmeldpogingen kan erop wijzen dat een gebruikersaccount op een bepaald moment aangevallen is.|  
|Gegevensbeheer|Bewaren van gegevens|Een bewaarbeleid voor gegevens gaat over de problemen met betrekking tot het bijhouden van de gegevens in uw bezit gedurende een vooraf vastgestelde periode, de procedures voor het archiveren van informatie, de richtlijnen voor het vernietigen van informatie wanneer de tijdslimiet is overschreden en de speciale mechanismen voor het verwerken van de informatie tijdens een rechtszaak. Het bewaren van gegevens is een ingewikkelde evenwichtsoefening. Enerzijds moet u gegevens opslaan die door de wet worden vereist en essentieel zijn voor uw bedrijf. Anderzijds moet u zo snel mogelijk niet relevante, verouderde en niet productieve gegevens verwijderen. Gebruik van de cloud voor opslag van gegevens heeft de complexiteit van het probleem vergroot. Net als gegevens op papier vroeger, moeten cloudgegevens nog steeds worden bewaard gedurende een bepaalde periode vanwege juridische, bedrijfs- en persoonlijke vereisten. Een ander voordeel van het afdwingen van een bewaarbeleid voor gegevens in uw cloudomgeving is de mogelijkheid om opslagruimte vrij te maken, zodat de operationele kosten van uw cloud worden verminderd. Het volgende rapport geeft u inzicht in de gegevens die zijn opgeslagen in uw cloudomgeving. Dit is een belangrijke stap in het uitbreiden van uw bestaande bewaarbeleid voor gegevens naar uw cloudomgeving.|  
|Gegevensbeheer|Overzicht van gegevensdeling|Dit rapport vermeldt het aantal bestanden dat is opgeslagen in uw cloudservices, verdeeld volgens de toegangsmachtigingen. Delen is door cloudservices heel eenvoudig geworden vanwege de goede toegankelijkheid en alomtegenwoordigheid.<br /><br /> Een bestand dat met niemand wordt gedeeld behalve met de eigenaar, wordt een privébestand genoemd. Als het bestand wordt gedeeld, onderscheidt Cloud App Security vier typen statussen:<br /><br /> Een openbaar gedeeld (web)bestand is een bestand dat zelfs via een zoekmachine zonder verificatie toegankelijk is.<br /><br /> Een openbaar gedeeld bestand is een bestand dat zonder verificatie via een koppeling toegankelijk is.<br /><br /> Een extern gedeeld bestand is een bestand dat na verificatie met de cloudservice toegankelijk is voor personen buiten de organisatie.<br /><br /> Een intern gedeeld bestand is een bestand dat toegankelijk is voor alle of een aantal gebruikers van uw organisatie.|  
|Gegevensbeheer|Bestandsextensies|Dit rapport geeft een lijst van de extensies van bestanden die zijn opgeslagen in uw cloudservices. Gebruik dit rapport voor een overzicht van de bestandstypen in uw cloud en hoe ze worden gedeeld.|  
|Gegevensbeheer|Delen van gegevens (inkomend) per domein|Dit rapport geeft een lijst met de domeinen waaruit bestanden met uw werknemers worden gedeeld. Het rapport beschrijft voor elk domein welke deelnemers bestanden delen, hoeveel bestanden worden gedeeld en met wie de bestanden van zakelijke gebruikers worden gedeeld. Externe samenwerking accepteren is passief, dus er is geen beleid om bij uw werknemers af te dwingen. Wellicht ontdekt u echter dat bestanden die bedrijfsbestanden zouden moeten zijn, in werkelijkheid een externe eigenaar hebben en via delen toegankelijk zijn. In het ergste geval kunnen uw werknemers te maken krijgen met phishingaanvallen via gedeelde bestanden.|  
|Gegevensbeheer|Zwevende bestanden|Dit rapport bevat een lijst met gebruikers die niet actief zijn, maar nog steeds eigenaar zijn van bestanden in een van uw cloudservices die beveiligd worden met Cloud App Security. Deze bestanden zijn onbeheerd en onboekbaar als ze naleving of beleid schenden. Ze moeten worden verwijderd of het eigendom moet worden overgedragen aan een actieve gebruiker.|  
|Gegevensbeheer|Delen van gegevens (uitgaand) per domein|Dit rapport geeft een lijst met de domeinen waarmee bedrijfsbestanden worden gedeeld door uw werknemers. Het rapport beschrijft voor elk domein welke zakelijke gebruikers met het desbetreffende domein bestanden delen, welke bestanden worden gedeeld en wie de deelnemers zijn met wie de bestanden worden gedeeld. Het wordt aanbevolen dat u het delen met deze domeinen beheert via het tabblad Bestanden op de servicepagina van elke relevante service.|  
|Gegevensbeheer|Eigenaren van gedeelde bestanden|Dit rapport geeft een lijst van gebruikers die zakelijke bestanden met de buitenwereld delen. Extern gedeelde bestanden worden gedeeld met specifieke externe deelnemers. Openbaar gedeelde bestanden zijn via een privékoppeling toegankelijk voor iedereen op het internet en kunnen alleen worden gevonden door degenen die expliciet de koppeling hebben gekregen. Openbaar gedeelde (internet)bestanden zijn toegankelijk voor iedereen op internet, zelfs via een zoekmachine.  Als u gebruikers vindt die een overmatig groot aantal bestanden delen, dan is het raadzaam om de aard van deze overmatige deelmachtigingen te bekijken op het tabblad Bestanden en contact op te nemen met deze gebruikers om meer inzicht in hun gebruik van extern delen te krijgen.|  
|Gegevensbeheer|Persoonlijke gebruikersaccounts|Dit rapport geeft een lijst van de externe gebruikersaccounts met toegang tot bestanden in uw cloudservices beveiligd door Cloud App Security, waarvan wordt vermoed dat het persoonlijke gebruikersaccounts zijn. De vermeende eigenaar van elk persoonlijke account wordt vermeld in de kolom Zakelijke gebruiker. De koppeling wordt berekend met behulp van ons eigen algoritme. Het delen van zakelijke gegevens met de persoonlijke accounts van werknemers vormt op de volgende manieren een bedreiging voor uw gevoelige materialen:<br /><br /> (1) Persoonlijke accounts worden niet door uw beveiligings- en IT-teams ingericht. Ze kunnen zonder dat de gebruiker het weet zijn aangetast en ze vallen niet onder het beveiligingsbeleid van het bedrijf (bijvoorbeeld wachtwoordherstel).<br /><br /> (2) Gebruikers delen bedrijfsgegevens in hun persoonlijke account wellicht minder voorzichtig dan ze met externe deelnemers zouden doen.<br /><br /> (3) Interne deelnemers kunnen met social hacking te maken krijgen. Een aanvaller kan een account gebruiken met een naam die lijkt op die van een van de werknemers (bijvoorbeeld john.doe@contoso.com of jdoe12@gmail.com)) en toegang krijgen door toestemming voor gevoelige gegevens aan te vragen. Interne deelnemers kunnen onbewust zakelijke gegevens met het account van de aanvaller delen. Het gebruik van persoonlijke accounts wordt afgeraden door Cloud App Security.|  
|Gegevensbeheer|Namen van gevoelige bestanden|Dit rapport geeft een lijst van bestanden die uw aandacht nodig hebben omdat de toegangsmachtiging, afgaand op een heuristische scan van bestandsnamen, mogelijk niet bij hun inhoud past. Deze heuristische scan is nuttig om vertrouwelijke bestanden te identificeren zonder dat de inhoud grondig gescand hoeft te worden. Elk bestand in het rapport wordt als vertrouwelijk beschouwd, omdat het volgens de scan in een van de categorieën hoort die in de kolom ‘Categorieën’ staan beschreven.|  
  
## <a name="see-also"></a>Zie ook  
[Beheer](control.md)   
[Ga naar de ondersteuningspagina van Cloud App Security voor technische ondersteuning.](http://support.microsoft.com/oas/default.aspx?prid=16031)   
[Premier-klanten kunnen Cloud App Security ook rechtstreeks vanuit Premier Portal kiezen.](https://premier.microsoft.com/)  
  
  


<!--HONumber=Oct16_HO4-->


